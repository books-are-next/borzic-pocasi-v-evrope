<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pocasi_v_evrope-13</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="pocasi_v_evrope-13" xml:lang="cs-CZ">
		<div class="Z-kladn--textový-r-meček">
			<p id="_idParaDest-20" class="MLP_uroven2_basne">Nejsem Balkánec</p>
			<p class="MLP_verse_-0-12- ParaOverride-2">Co s&#160;benzínkou,<br/>jejíž žluť vypaluje slunce,<br/>až se bělá jako stařena.<br/>Kdosi náhle z&#160;podpaždí vyrve si stín<br/>a&#160;přitáhne s&#160;sebou noc,<br/>která se přelije přes mouchami soužené hlavy<br/>co něžná plechová vlna tušeného moře.</p>
			<p class="MLP_verse_-0-12- ParaOverride-2">Balkáne!</p>
			<p class="MLP_verse_-0-12- ParaOverride-2">Sjíždím balkánská videa<br/>v&#160;boudě sbité ze zbytků času,<br/>ohlodané kuřecí kosti<br/>oddechují na bílém porcelánu,<br/>a&#160;vlásky mrkve sají útroby<br/>polévkové mísy.<br/>Mám strach, aby z&#160;nich<br/>nevyrašila babička.</p>
			<p class="MLP_verse_-0-12- ParaOverride-2">Protože jsem Chorvat<br/>a&#160;ne Balkánec,<br/>sním splitské sny<br/>o&#160;prostituci v&#160;posledním patře<br/>šedivé kostky,<br/>kterou provívaly suché borovice.<br/>Chceš klíč?</p>
			<p class="MLP_verse_-0-12- ParaOverride-2">Ospale jsem provrtával šutry,<br/>krev znal brzy,<br/>hady, ještěrky, koleno,<br/>na igelitu porcované melouny,<br/>jeskyni plnou světla z&#160;krvavého srdce<br/>technařského Krista,<br/>jemuž plynul pot do oliv,<br/>nebo v&#160;krajku,<br/>v&#160;jejímž rohu je kávová skvrna<br/>velká jako nehet.</p>
			<p class="MLP_verse_-0-12- ParaOverride-2">Tělo se mi tam dloužilo…<br/>Ninja komiksy hnaly ho přes pláň,<br/>každé salto naložené v&#160;soli<br/>ožívalo skřípotem rolet,<br/>hořel jsem nad encyklopedií Die Erotik,<br/>pětiletým bratrancům vyprávěl o&#160;Kršnovi,<br/>tajil lásku k&#160;Nietzschemu<br/>a&#160;hmatal obrovskou propast těla.</p>
			<p class="MLP_verse_-0-12- ParaOverride-2">Kromě otce jsem nikdy<br/>žádného Chorvata nemiloval.<br/>Na dvorku jsem cítil ovčí krev,<br/>miny driblovaly v&#160;křovinách,<br/>šachovnice házely očku čtverce,<br/>bílé a&#160;červené,<br/>jako by ostnatý drát poutal<br/>má chodidla, a&#160;možná jen<br/>trnová koruna.</p>
			<p class="MLP_verse_-0-12- ParaOverride-2">Kláštery, hřiště,<br/>drogy olizují prst,<br/>po válce je každý kost nebo<br/>generál, a&#160;to mě nutí<br/>milovat nebo umírat,<br/>jako se miluje a&#160;umírá,<br/>vracet se po paměti<br/>do té chvilky<br/>za bledou benzínkou,<br/>nad kanálem, ze kterého<br/>syčí pěna šampónu.</p>
			<p class="MLP_verse_-0-12- ParaOverride-2">Na bobku<br/>vracím římským ruinám vznešenost,<br/>opuštěné loděnice,<br/>kde mladému dělníkovi azbest zničil plíce,<br/>pod železným měsícem,<br/>který je stejně horký jako předešlý den,<br/>zdvíhají se k&#160;nebi a&#160;slouží<br/>prašnou liturgii.</p>
			<p class="MLP_verse_-0-12- ParaOverride-2">Oslepující pomalost<br/>rychle se vařící krve,<br/>proud snů plyne vyschlým potokem<br/>pod klenoucím se Božím prstem,<br/>jaké osvěžení,<br/>smích pění a&#160;zuby dnů<br/>viklají se.</p>
			<p class="MLP_verse_-0-12- ParaOverride-2">To už se musím jen ztratit,<br/>buď vypít korzárův jed,<br/>nebo skončit na kolenou.<br/>V&#160;nějakém jiném filmu<br/>nasednout do černého vozu,<br/>stáhnout okno a&#160;zabít vosu,<br/>prudce rozšlápnout temný hrozen,<br/>skončit na kopci s&#160;křížem,<br/>který se stydí za své zbožné.</p>
			<p class="MLP_verse_-0-12- ParaOverride-2">Nejsem Balkánec.</p>
		</div>
</body>
</html>