<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pocasi_v_evrope-1</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body xmlns:xml="http://www.w3.org/XML/1998/namespace" id="pocasi_v_evrope-1" xml:lang="cs-CZ">
<div id="_idContainer002" class="Z-kladn--textový-r-meček">
			<p id="_idParaDest-1" class="DO_OBSAHU_UVOD"><span class="MLP_znak_kurziva_11b">„</span><span class="MLP_znak_kurziva_11b">Co chceš zaznamenat? (…) / Rozhořčené Španěly &amp; Řeky? / Smutné dobré Nory? / Politické masakry? / Muší příběhy z&nbsp;dovolené?“</span> ptá se potutelně Adam Borzič hned v&nbsp;úvodní básni své nové knihy <span class="MLP_znak_kurziva_11b">Počasí v&nbsp;Evropě</span>. Sbírka nenabízí přímou a&nbsp;jednoznačnou odpověď. Počasí v&nbsp;názvu je možné chápat hned v&nbsp;trojím významu: „počasí srdce“&nbsp;– básníkovo vnitřní počasí a&nbsp;rozpoložení, „počasí světa“&nbsp;– citlivost k&nbsp;současné ekonomické krizi a&nbsp;vyčerpání kapitalismu, a&nbsp;zároveň počasí v&nbsp;širším významu toho slova&nbsp;– meteorologické, kosmo­gonické, „vesmírné počasí“, které obepíná Zeměkouli a&nbsp;tvoří přirozené pozadí veškerých vnitřních i&nbsp;vnějších dějů. Celou tuto zvláštní triádu Borzičova sbírka naplňuje i&nbsp;zvnitřňuje.</p>
			<p class="MLP_text ParaOverride-1">Najdeme v&nbsp;ní básnický komentář k&nbsp;aktuální politické situaci, osobní, konfesijní i&nbsp;lyrické básně plné přesných i&nbsp;omamujících detailů či rozmáchlé, universalistické básnické skladby, které znovu vracejí do české poezie umění básnického pásma. Nová Borzičova kniha konečně také ukazuje, jaké jsou skutečné možnosti tzv. „angažované poezie“, kdy nejde jen o&nbsp;dutou proklamaci autorových politických názorů, nýbrž o&nbsp;hlubší účast s&nbsp;životem a&nbsp;světem. Básně, které je možné číst v&nbsp;<span class="MLP_znak_kurziva_11b">Počasí v&nbsp;Evropě</span>, zachycují pestrou škálu současného života: drogy, noční podniky, párty, osamělé, prázdné opuštěné pokoje anebo sluncem naplněná města evropského jihu, ale zároveň jako by každá báseň sbírky byla jedinečným a&nbsp;neopakovatelným zážitkem skutečnosti a&nbsp;okamžiku, který při četbě můžeme s&nbsp;autorem znovu živě a&nbsp;plně prožít a&nbsp;procítit.</p>
			<p class="MLP_text ParaOverride-1">Zároveň Borzič podstoupil v&nbsp;knize pozoruhodnou introspekci. V&nbsp;řadě básní se totiž vrací do rodné Jugoslávie, kde se dotýká nejranějších vzpomínek na dětství, prvních erotických zážehů, i&nbsp;básnicky analyzuje historickou situaci, vedoucí k&nbsp;pozdější občanské válce. Vedle toho můžeme číst vášnivé milostné a&nbsp;zároveň precizní, chce se říct téměř „<span class="MLP_znak_kurziva_11b">o</span><span class="MLP_znak_kurziva_11b">ʼ</span><span class="MLP_znak_kurziva_11b">harovské</span>“ básně, momentky ze současné Prahy i&nbsp;jiných evropských měst, prchavé epifanie, extáze i&nbsp;časové glosy. To všechno v&nbsp;<span class="MLP_znak_kurziva_11b">Počasí v&nbsp;Evropě</span> docela neotřele, svobodně a&nbsp;troufám si tvrdit, že i&nbsp;zázračně&nbsp;– koexistuje. O&nbsp;Adamu Borzičovi se v&nbsp;souvislosti s&nbsp;jeho první sbírkou <span class="MLP_znak_kurziva_11b">Rozevírání </span>mluvilo jako o&nbsp;spirituálním básníkovi. Může být, ale žádá si to upřesnění. Borzič je básník celistvý, to znamená básník, který chce do básně přivést celý svět a&nbsp;evokovat síly, které zatím dlí v&nbsp;jeho potencialitě. Činí to pomocí dávných, ale stále účinných metod: básnické vize a&nbsp;evokace. Takovou spiritualitou by měl oplývat každý básník a&nbsp;Borzič současné české poezii ukazuje cestu, jak se vrátit k&nbsp;očišťujícím počátkům.</p>
<p class="MLP_text ParaOverride-1"><br/></p>
			<p class="MLP_dopis_podpis_-I-">Jakub Řehák</p>
		</div>
</body>
</html>