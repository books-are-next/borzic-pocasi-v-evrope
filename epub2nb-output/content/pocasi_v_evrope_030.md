---
title: Otazníky luny
contentType: prose
---

<section>

_Je tam vrah? —  
ptám se a šátrám po vypínači  
a noc je mechová.  
A teď, když chčiju,  
tady na pavlači,  
tmavé a dlouhé,  
nemám snad v zádech švába,  
velkého jak barák?  
Je někdo ve mně? —  
kdo si otevírá dvířka  
a schází do sklepa,  
aby tam našel, co asi?_

</section>

<section>

_Hmat nebo čich.  
Dopředu a vzad.  
Žlutý prstoklad.  
Otazníky luny.  
Opiový pád  
zvoní do hlubiny._

</section>
