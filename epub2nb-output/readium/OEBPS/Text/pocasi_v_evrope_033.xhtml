<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pocasi_v_evrope-27</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="pocasi_v_evrope-27" xml:lang="cs-CZ" xmlns:xml="http://www.w3.org/XML/1998/namespace">
		<div class="Z-kladn--textový-r-meček">
			<p id="_idParaDest-35" class="MLP_uroven2_basne">So what&nbsp;— <br/>pocta blahoslavenému <br/>Milesovi Davisovi</p>
			<p class="MLP_verse_-0-12- ParaOverride-2">Přeskoč to&nbsp;—<br/>přeskoč všechny ty marné pokusy<br/>zbrousit papír tak,<br/>aby porodil sající slunce,<br/>přeskoč všechny ty role<br/>záchodového papíru,<br/>ty tuny napsaných výkřiků<br/>vytažených z&nbsp;mrazáku noci,<br/>vidíš na konci chodby<br/>tu šipku,<br/>černá a&nbsp;lesklá na samolepce,<br/>ano, ta, už trochu odchlíplá<br/>na bílých dlaždicích,<br/>za ní běž, představ si, že to je<br/>lesní žena s&nbsp;rohem plným vína,<br/>s&nbsp;jelení přilbou na hlavě<br/>a&nbsp;jdi směrem, kterým ukáže,<br/>vidíš, ťuká nalakovaným nehtem<br/>Exit&nbsp;—<br/>teď je třeba rozkopnout dveře<br/>i za cenu, že tam na druhé straně<br/>číhají zuby snad všech šelem<br/>tohohle brlohu, Harlemu, téhle díry<br/>v&nbsp;tvé zavšivené krásné hlavě,<br/>a&nbsp;teď&nbsp;—<br/>co vidíš, řekni, miř slinou,<br/>ať se tvé žlázy seběhnou<br/>v&nbsp;červeném úžlabu srdce,<br/>ať ti povědí, čí jsou to ruce,<br/>které tisknou tak zoufale klidně<br/>předmět, pistoli, kufr, skříňku naditou<br/>brilianty, vlhké krajkové kalhotky nebo<br/>kocoura&nbsp;—<br/>ne, to, co se tvým očím teď nabízí,<br/>že hrozí náhlá erupce zraku,<br/>zvrat, nedovolená rychlost okamžiku,<br/>který se ne a&nbsp;ne zcela podvolit touze,<br/>která po něm šmátrá a&nbsp;hmatá<br/>feťácky nervózně a&nbsp;nakonec vyklouzne<br/>ze sevření&nbsp;—</p>
			<p class="MLP_verse_-0-12- ParaOverride-2">co je to? příval? modř? vlny?<br/>proč teď kopec téměř vlasů<br/>čeká, že jehlice ho probodne<br/>a&nbsp;krajina náhle ztygrovatí,<br/>úzkostná, protože je sladce zbitý večer<br/>a&nbsp;žádné myšlence se nechce spát,<br/>každá si chce pod peřinou hrát<br/>s&nbsp;pohlavím, které je najednou scvrklé<br/>jak suchý fík</p>
			<p class="MLP_verse_-0-12- ParaOverride-3">Je tohle smutek&nbsp;—<br/>vypadám, že vypadnu z&nbsp;okna a&nbsp;spadnu<br/>na plochou ulici, která mě přijme téměř jako matka?<br/>co je to? klec? z&nbsp;které nejde vystoupit? nebo, že bydlím&nbsp;v&nbsp;přízemí,<br/>tak odtud, odtud pramení&nbsp;– ta jistota, že život je náhle víc než skvrna<br/>na slunci, v&nbsp;šálku, na kalhotách,<br/>že život je víc než si mohu domyslet, představit, vypreparovat, vytvarovat<br/>jakoby ze sirek, špejlí, tyčí,<br/>že život se mi dává tak nějak samozřejmě jako zázrak náhlého přežití,<br/>potom, co supi dostali nažrat vnitřního masa<br/>a já se v&nbsp;pravý čas vrátil do své téměř okultní ordinace<br/>a sedl si do křesla a&nbsp;vyčistil si vatou jedno velké ucho,<br/>všechen maz znečištěných řek &amp; znásilněných dětí<br/>pěkně vymáz, vytřel a&nbsp;vyklepal do koše,<br/>abych mohl naslouchat další mikro-bitvě<br/>dalších a&nbsp;dalších<br/>naším skvělým<br/>opravdu skvělým kapitalismem<br/>zotročených andělů&nbsp;—<br/>no řekni,<br/>inu ne,<br/>a nebo jo,<br/>a nebo tak,<br/>ne, vlastně ne,<br/>hele, rád bych se zasmál, zhoupnul se, no, tak,<br/>nakonec to není tak zlé, piju dalšího panáka,<br/>poslouchám geniálního negra a&nbsp;je mi, jako bych každou chvíli měl odhodit chůdy,<br/>kdybych nějaké měl, a&nbsp;začít skákat, na jedné noze, na druhé, tak rychle &amp; <br/>vesele, že<br/>skoro by se mohlo zdát,<br/>že jsem básník a&nbsp;že mé tělo je jednou dlouhou básní,<br/>na každý pátek, dnes určitě jsem, ztratil jsem totiž zábrany,<br/>už nevěřím v&nbsp;pointy, v&nbsp;literaturu, v&nbsp;skepsi ani naději<br/>a&nbsp;na chvíli nechávám to modré a&nbsp;sametové v&nbsp;útrobách<br/>trochu žít a&nbsp;frázovat<br/>trochu&nbsp;—<br/>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;komický pták</p>
		</div>
</body>
</html>