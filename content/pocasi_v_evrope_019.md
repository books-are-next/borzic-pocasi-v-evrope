---
title: "Noc s\_partyzánem"
contentType: prose
---

<section>

_Noc v domě  
otcovy sestřenice baletky.  
To už jsem onanoval.  
Otevřeným oknem vpadávaly  
do horkého kamrlíku hlasy.  
Přikrytý jen prostěradlem,  
čekal jsem každou vteřinu,  
až uslyším výstřel._

</section>

<section>

_V mém zavřeném oku  
se krásný komunista v baretu  
měnil v rudou skvrnu,  
kterou mí příbuzní Ustašovci  
rozetřeli na zeď.  
Vykřiknul jsem.  
Slyšela mě ale jen  
samolepkami polepená lednice  
a černé borovice na dvoře  
mručely v jemném vánku._

</section>

<section>

_V druhém oku jsem měl moc,  
vzkřísil jsem ho,  
a když otevřel oči,  
leželi jsme na ztichlé pláži.  
Díval se mírně, překvapeně,  
ale jeho úsměv mě doslova donutil  
stáhnout mu kalhoty i trenky  
a vesele se pomstít rodině._

</section>

<section>

_Krásný partyzán v levém oku.  
Děda byl taky partyzán,  
krom mě tuhle úchylku nikdo nezdědil._

</section>
