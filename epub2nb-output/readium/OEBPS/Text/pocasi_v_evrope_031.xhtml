<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pocasi_v_evrope-25</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="pocasi_v_evrope-25" xml:lang="cs-CZ">
		<div class="Z-kladn--textový-r-meček">
			<p id="_idParaDest-33" class="MLP_uroven2_basne">Nejsa Faust</p>
			<p class="MLP_verse_-0-12- ParaOverride-3">Kdybych byl Faust,<br/>sral bych zdi kolem srdce za hrobových nocí,<br/>lil bych litry zkysaného mlíka po schodech,<br/>a&#160;smál bych se&#160;— smál<br/>v&#160;rukou vraha<br/>vyřezané masce,<br/>v&#160;rukavicích z&#160;jelení kůže,<br/>v&#160;hroším rozmaru,<br/>koulel bych otrávené slunce.<br/>Kdybych byl Faust,<br/>tak by má znalost porodila<br/>stříbrné střechy mrakodrapu,<br/>dvě tlusté nohy v&#160;obří louži svítících bankovek<br/>a&#160;matematické nekonečno namísto jiskřících jiřin.<br/>Kdybych byl Faust,<br/>pustil bych dalšímu somrákovi ze silové žíly,<br/>sál bych a&#160;sál,<br/>až by z&#160;banánových bedýnek sálal oheň<br/>a&#160;na prášek spálil celou zem.<br/>Kdybych byl Faust,<br/>nemiloval bych Petra Řeháka<br/>jako nemocné dítě na písku,<br/>s&#160;očima plnýma moře.<br/>Kdybych byl Faust,<br/>nemiloval bych ani Jakuba Řeháka,<br/>čistě jako zvon,<br/>modře jako směšný protipól<br/>básníka Benna.<br/>Kdybych byl Faust,<br/>nevyčaroval bych pro Darinu,<br/>když hlavu má jako rozpálený plech<br/>a&#160;srdce jako krvavý střep,<br/>ani jednu bílou laň.<br/>Kdybych byl Faust,<br/>vykop bych bratra na mráz ven<br/>a&#160;pak bych zapálil byt.<br/>Kdybych byl Faust,<br/>nebyl bych dneska v&#160;noci sám,<br/>oklátil bych všechny kluky z&#160;Letné,<br/>a&#160;nejvíc vlasáče z&#160;Copy-centra.<br/>Kdybych byl Faust,<br/>nechutnala by mi jablka Petra Krále,<br/>jejichž lesk svítí jako sen.<br/>Kdybych byl Faust,<br/>zastřelil bych všechny dobré básníky<br/>a&#160;kraloval bych sám.<br/>Kdybych byl Faust,<br/>vyprd bych se na Moudrost<br/>a&#160;z&#160;toho pšouku vytvaroval samopal.<br/>Kdybych byl Faust<br/>asi bych se jmenoval Kalousek,<br/>ale co s&#160;tím za sto, dvě stě, tři sta let?<br/>Nejsa Faust,<br/>musím se vydat polehounku domů<br/>a&#160;až odemknu byt<br/>a&#160;shodím svršky<br/>otevřu počítač a&#160;zapíšu tuhle báseň.</p>
		</div>
</body>
</html>