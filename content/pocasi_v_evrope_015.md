---
title: Vzpomínka na Bělehrad
contentType: prose
---

<section>

_To mé jsou tyhle vzpomínky.  
Elektro navlhčené jazykem.  
Cizím a špičatým. S růží na hrotu.  
Někde na dně kufru mám ještě  
zelenou rádiovku a holubí trus,  
který jsem nasbíral do kapes  
před bělehradským obchoďákem.  
Ta malá tečka — to jsem já.  
V sexy bundičce, západní zboží,  
rozháním popelavou letku města  
a moje matka, plavá a sošná  
směje se a otec černý jako hlad  
vraští obočí skoro jak Wanda Heinrichová._

</section>

<section>

_Bělehrad prodal mé matce kočičí zlato,  
Cikánovy oči pak udal u mně,  
a zatím Dům květin ještě nestál  
a náš Maršál už skoro neviděl,  
ale bratrství národů střežil  
víc než zorničku svého oka  
v ní plápolaly pospolu  
nenávist a svár._

</section>

<section>

_Chce se mi vykřiknout na Kalemegdan:  
Kdo je ten chlapec?  
K jakému světlu míří ty paže?  
A co vidím, prach mužských květin,  
nikoli Titových, antickou bolest  
v té turecko-slovanské břečce,  
a klesám, hlava mi padá na stůl  
poleptaný Coca-Colou,  
a ztrácím i poslední zábrany,  
extáze vyděděnce se odívá  
bělostným rouchem,  
a Bílé město mi strká prst do zadku,  
což mě nutí k slastnému výdechu  
až pohlcuju nádraží,  
a v útrobách mi mizí krví  
pomazané hlavy,  
jsem náhle nahý bezmála módně,  
svlečený z uniformy,  
lesknu se a potím,  
abych přitáhl zrak  
porcelánové stráže,  
válečníkových knírů,  
medvědí tlapy._

</section>
