<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pocasi_v_evrope-7</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="pocasi_v_evrope-7" xml:lang="cs-CZ" xmlns:xml="http://www.w3.org/XML/1998/namespace">
		<div class="Z-kladn--textový-r-meček">
			<p id="_idParaDest-12" class="MLP_uroven2_basne">Ztracené básně</p>
			<p class="MLP_verse_-0-12- ParaOverride-2">Ztratil jsem další básně<br/>— další iluze<br/>v&nbsp;halucinačním jasu<br/>podzimních hor<br/>ve snu<br/>napsal jsem dlouhou dokumentární báseň<br/>(ovšem snová logika umožnila<br/>aby báseň hned<br/>běžela na obrazovce o&nbsp;život)<br/>Řezala kosti světa<br/>hlava nehlava<br/>trup netrup<br/>spěchaly v&nbsp;ní děti i&nbsp;záběry<br/>tělocvičny i&nbsp;kostely se míhaly<br/>hroby a&nbsp;jesle mizely<br/>smích střídal pláč<br/>pláč střídal smích<br/>a&nbsp;krev byla jedině černobílá<br/>Plakal jsem v&nbsp;tom dokumentu od rána do večera<br/>matce jsem nic neřekl<br/>nemohl jsem<br/>záběry střídaly záběry<br/>a žraločí dědci machrovali v&nbsp;baretech<br/>vojáci popíjeli panenské Mojito<br/>a byla to dickensovská Anglie<br/>kterou kamera mého oka<br/>stopovala, mapa pusté přítomnosti<br/>soumrak v&nbsp;přímém přenosu<br/>svět jak jsme ho nechtěli znát&nbsp;—</p>
			<p class="MLP_verse_-0-12- ParaOverride-3">v tom snu mi ale báseň vyfoukla izraelská televize<br/>řekli, jste autor, je to na posledním řádku napsáno<br/>vidíte, řekl jsem, ale jsem autor, autor toho dokumentu<br/>který vysíláte, měl bych to alespoň vědět,<br/>a&nbsp;oni, to už není vaše věc<br/>Nejsem antisemita, nevěřím ve spiknutí ani Mosad<br/>k&nbsp;čertu, že by tajná služba Proroků?<br/>Nakonec<br/>nebyla to poslední báseň<br/>kterou jsem v&nbsp;tomhle týdnu ztratil<br/>Jestli ode mě neutíkají samy<br/>říkám si někam hodně daleko do tepla?<br/>možná jim vadí<br/>ten alarmující objev dospělosti<br/>Nepřestal jsem tkát vize<br/>pořád jsem Pavouk kosmu<br/>ale studí mě promočené ponožky<br/>špatně se seznamuju<br/>můj milostný život je psychoanalytická smetana<br/>jsem kariérista<br/>chystám se zbohatnout<br/>nesnáším nepohodlí<br/>nesnáším pohodlnost<br/>Jsem silný a&nbsp;mladý<br/>jenže počítám roky<br/>nejčastěji kvůli sexu<br/>Ačkoli nemám rád pravidla<br/>anarchii a&nbsp;přímou demokracii přímo nesnáším<br/>ideologicky jsem možná komunitarista<br/>jenže mívám často ponorky<br/>10 a&nbsp;míň je moc<br/>pak už jsou davy sametové<br/>Jsem schopen snu o&nbsp;beztřídní společnosti<br/>ale kuchyni mám rád francouzskou, bonbóny z&nbsp;Belgie,&nbsp;kávu fair trade<br/>improvizaci podezřívám z&nbsp;útoku na takt<br/>Rád proháním své jméno Googlem<br/>i&nbsp;když mám komplexy ze špatné jazykové výbavy<br/>— a&nbsp;ty dominantní ženy<br/>a&nbsp;nepřítomní muži<br/>O&nbsp;tom snad jindy</p>
			<p class="MLP_verse_-0-12- ParaOverride-6">A&nbsp;děti?<br/>Když jsem se rozhodnul, že žádné mít nebudu<br/>že je nevystavím svému velkolepému osudu<br/>zatratil jsem snad Božské dítě<br/>já, který s&nbsp;Blakem pojmenovával zvířata<br/>když otevřela se brána ráje?<br/>(jistě, on taky platil nájem<br/>a&nbsp;Böhme zas prodával kožešiny)<br/>A&nbsp;dětství, není ono samo jen dospělostí svého času?<br/>V&nbsp;takové rovnici je pak dospělost<br/>jen svrchovaným vědomím<br/>že stále ještě nejsem Dítě</p>
			<p class="MLP_verse_-0-12- ParaOverride-2">Takže celý<br/>spojený proti proudu se vším děním<br/>scházím ze schodů<br/>a znova vystupuji<br/>Pode mnou traverzy<br/>sekvence, dojmy<br/>dokument</p>
			<p class="MLP_verse_-0-12- ParaOverride-2">Musím ještě něco objevit</p>
		</div>
</body>
</html>