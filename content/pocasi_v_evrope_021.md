---
title: "Myslím, že jsem se o\_tebe pořezal"
contentType: poetry
---

<section>

Myslím, že se o tebe pořežu.  
Myslím, že jsem se o tebe pořezal.  
Ksakru! Kdo se prosil o svítání.  
Mělo být zataženo. Mělo lít.  
Šarlatová mračna měla zuřit  
jak sousedka u pračky v natáčkách.  
Měl jsem mít kyselý pohled  
v masňáckých brýlích. Být reklama  
na úspěch, v šortkách, třicátník  
s očima ledu a jantarovým pokladem,  
sedět na duně a propadat se do snu.

</section>

<section>

A ne se líbat tajně na schodech.  
A ne ti tajně šahat na zadek.  
A ne ti kousat jazyk v koupelně,  
a čekat na každé ano a možná,  
a proč ne, sakra, bez smilování, břitvo,  
tvé pohlazení, a končí svět, všechno se  
zhoupne, loď ztratí směr, paluba padne na dno,  
ber, kde ber, přístavy tvých očí (kolik jich máš?),  
a křídla, která rafinovaně pod kůží ukrýváš,  
myslíš si, že slepnu, ne já vidím, vidím skrze tebe,  
úsvity z bronzových pláství, slonovinová nebesa,  
a rakety vystřelující do hvězd, provrtávající jejich třpyt,  
to všechno teď musím žít, žít, žít.

</section>
