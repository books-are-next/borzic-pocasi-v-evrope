<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pocasi_v_evrope-20</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="pocasi_v_evrope-20" xml:lang="cs-CZ">
		<div class="Z-kladn--textový-r-meček">
			<p id="_idParaDest-27" class="MLP_uroven2_basne">Slavonská samota</p>
			<p class="MLP_verse_-0-12- ParaOverride-2">Už zas pepř. Kulička<br/>zadrhla se v&#160;zubech,<br/>skousnul jsem, a&#160;černý<br/>prach mi explodoval v&#160;ústech.<br/>Nemám si komu postěžovat.<br/>Z&#160;internetu se linou<br/>zelené kruhy Dunaje,<br/>kukuřice se třese,<br/>den je pod závojem,<br/>krajky skoro skryly<br/>liščí oči a&#160;měď vlasů.<br/>Sedlák za sedlákem<br/>nese si ven plátno,<br/>makovice a&#160;džbán piva<br/>prýští z&#160;pera,<br/>lidová malba<br/>ostrým hrotem maskuje<br/>krutost a&#160;samotu.<br/>I&#160;můj pavouk je tu<br/>nešťastný. Říká mi:<br/>vteřiny tvého dětství,<br/>a&#160;praskne mi síť,<br/>a&#160;tobě jebne v&#160;mozku.<br/>Kliď se, spal tuhle mapu,<br/>a&#160;já skloněný nad ní,<br/>dýchám do ní rum,<br/>a&#160;za humny se chvějí pomněnky.</p>
			<p class="MLP_verse_-0-12- ParaOverride-2">O&#160;čem nelze mluvit,<br/>o tom zpívám,<br/>vítr mě rozmrdal<br/>jak venkovanku na slámě.<br/>Oči proto utápím v&#160;zoře,<br/>žlutá a&#160;růžová skvrna<br/>spolu souloží na obloze,<br/>kámen je jak pěst,<br/>traktor spí, a&#160;slepice<br/>běhají zfetované.<br/>Stojím před polem<br/>a&#160;za mnou jen sen,<br/>města trojzubec,<br/>penisy a&#160;něžnosti ucha,<br/>berlínský klam,<br/>klapot falešných bot,<br/>ptáci se snášejí na hrob.<br/>Je tu jen moje uherská<br/>melancholie, Slavonie<br/>si kasá podkolenky,<br/>kouše pálivou klobásu<br/>a&#160;vydechuje oblouky baroka.<br/>Někdo je Maďar, někdo Srb,<br/>někdo dokonce Čech,<br/>arcibiskup Němec,<br/>chorvatská rovina je<br/>pohostinná,<br/>lipicáni jak z&#160;marcipánu<br/>přeskakují ohrady<br/>a&#160;Turci tu mají stan,<br/>pestré látky, cukr, šavli, čaj.<br/>Mohl bych být mladík<br/>s&#160;okem jako čert,<br/>pomalu bych šel na rynek,<br/>v&#160;mlynářských kalhotách,<br/>i pušku bych si vzal,<br/>a&#160;pak v&#160;rovných polích<br/>hlavu si dočista provrtal.<br/>Nebo bych našel lék,<br/>smrt zavřel do lahvičky,<br/>žádný běs by srdce nespoutal,<br/>můj smích by byl lasičí,<br/>kroutil bych se, až by mě ubili<br/>pro slané oči touhy,<br/>a&#160;já na obláčku<br/>vyklouznul do nebe.</p>
			<p class="MLP_verse_-0-12- ParaOverride-2">Slavonská samota.<br/>Tlustá jak palec preláta.<br/>Polkni ji, hustou jak semeno.<br/>Skoro rodnou hroudu sněz.<br/>Vypij orachovici.<br/>Poštvi proti sobě psy.<br/>Měsíc ti posadí motýly na pelest.<br/>Poezie se s&#160;nikým nemazlí.<br/>Usneš sám a&#160;tvé tělo<br/>upadne zabalené ve vlajce<br/>do nejhlubšího moře,<br/>o němž roviny jenom sní.<br/>Chlapče, naostři si břitvu,<br/>každý, kdo trochu rozumí,<br/>bude se tě sladce bát.<br/>Až vylezeš na kopec,<br/>malinký jak prs,<br/>budou hodiny bít na poplach<br/>a&#160;ty se konečně opiješ,<br/>jak káže zákon.</p>
			<p class="MLP_verse_-0-12- ParaOverride-2">Zákon, ne milost.</p>
		</div>
</body>
</html>