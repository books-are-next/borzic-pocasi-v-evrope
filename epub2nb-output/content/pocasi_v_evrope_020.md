---
title: Ante
contentType: poetry
---

<section>

Ante měl trať v očích.  
Moje první láska.  
Chudák plný vší.  
V pěti jsme po sobě lezli,  
bez šatů — matka a otec.  
Mezi námi horká linka  
syčícího tušení  
čehosi strašného.  
   Nikdy už znova.

</section>

<section>

Ve dvaceti  
vrátil se z války,  
bral heroin a jeho oči  
se leskly jako právě  
nalitý asfalt.  
Zabil dost Srbů,  
každého oplakal.  
Říkal, oni to dělali stejně.  
Kdo přestal brečet,  
stal se zrůdou.  
   Ante radši fetoval.

</section>
